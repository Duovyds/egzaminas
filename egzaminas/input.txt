

VikipedijaLaisvoji enciklopedija
Ieškoti Vikipedijoje
Paieška
Parama
Sukurti paskyrą
Prisijungti

[paslėpti]
Šios savaitės iniciatyva: likime sveiki ir saugūs. Kviečiame prisidėti!

Turinys paslėpti
Pradžia
Miesto dalys
Istorija
Ekonomika
Architektūra
Gyventojai
Universitetai
Sportas

Futbolas
Futbolo klubai
Stadionai
Susiję straipsniai
Miestai partneriai
Galerija
Šaltiniai
Nuorodos
Varšuva

Straipsnis
Aptarimas
Skaityti
Keisti
Keisti vikitekstą
Istorija

Įrankiai
Išvaizda paslėpti
Tekstas

Mažas

Įprastinis

Didelis
Plotis

Įprastinis

Platus
Koordinatės: 52°13′48″ š. pl. 21°00′39″ r. ilg. (ž.)
Varšuva
lenk. Warszawa
            

Varšuvos pilies aikštė
Varšuva

Varšuva
52°13′48″ š. pl. 21°00′39″ r. ilg.
Laiko juosta: (UTC+1)
------ vasaros: (UTC+2)
Valstybė    Lenkijos vėliava Lenkija
Vaivadija    link={{{alias}}} Mazovijos vaivadija
Valsčius    Varšuvos valsčius
Įkūrimo data    XIII a.
Gyventojų (2016[1])    1 744 351
Plotas    517,24 km²
Tankumas (2016[1])    3 372 žm./km²
Pašto kodas    00-001 iki 04-999
Tinklalapis    www.um.warszawa.pl
 Vikiteka    Varšuva
Váršuva [2] (lenk. Warszawa) – Lenkijos sostinė ir didžiausias miestas, miestas-apskritis. 1,86 mln. gyventojų (2023), su priemiesčiais 3,27 mln. Miestas įsikūręs centrinėje Lenkijoje, Mazovijoje, prie Vyslos upės. Mokslo, kultūros, politinis ir ūkinis centras. Varšuvoje yra Lenkijos parlamento, prezidento ir centrinės valdžios įstaigų buveinės. Varšuva taip pat yra Mazovijos vaivadijos sostinė. Didelis geležinkelio mazgas, miestą aptarnauja 3 pagrindinės stotys: Varšuvos centrinė geležinkelio stotis, Varšuvos rytinė geležinkelio stotis, Varšuvos vakarinė geležinkelio stotis.

Mieste yra Lenkijos mokslų akademija, universitetas, medicinos akademija ir kitos aukštosios mokyklos. Daug teatrų, muziejų (paminėtini Nacionalinis, Archeologijos, rūmai-muziejai Lazenkuose, Vilianove, Neborove). Didelis senamiestis, išlikę karališkieji rūmai (XVI–XVII a.), daug bažnyčių. Nacionalinis muziejus su garsiais paveikslas: Jano Mateikos Batoras prie Pskovo, Sobieskis prie Vienos, Vitoldo Pivnickio Mūšis prie Cesoro, Juzefo Brandto Chocimo mūšis, Stanislovo Chlebkovskio Sobieskis prie Vienos.


Undinė – Varšuvos miesto simbolis
Miesto dalys
Mokotuvas (gyv. 220 000)
Pietų Praga (gyv. 180 000)
Ursynuvas (gyv. 160 000)
Vola (gyv. 140 000)
Belanai (gyv. 132 000)
Targuvekas (gyv. 130 000)
Srudmescė (gyv. 130 000)
Bemovas (gyv. 125 000)
Bialolenka (gyv. 115 000)
Ochota (gyv. 87 000)
Vaveris (gyv. 75 000)
Šiaurės Praga (gyv. 75 000)
Ursus (gyv. 60 000)
Zolibožas (gyv. 55 000)
Vlochai (gyv. 45 000)
Vilanuvas (gyv. 32 000)
Vesola (gyv. 25 000)
Rembertuvas (gyv. 24 000)
Istorija

Miesto centras – į pietus
Pirmosios įtvirtintos gyvenvietės dabartinės Varšuvos teritorijoje – Bródno (apie IX-X a.) ir Jazdów (XII-XIII a.). Po 1281 m. Plocko kunigaikščio Boleslovo II antpuolio prieš Jazdów panaši įtvirtinta gyvenvietė įkurta žvejų kaimelio Warszawa vietoje. XIV amžiuje toji gyvenvietė tapo viena iš Mazovijos valdovų rezidencijų, o 1413 m. – ir Mazovijos sostine.

Varšuva, kaip ir visa Mazovija, prie Lenkijos karalystės buvo prijungta tik XVI a. 1-ojoje pusėje (1526 m.), tačiau jau 1529 m. čia posėdžiavo Lenkijos seimas, o 1573 m. Varšuva dėl patogios geografinės savo padėties (miestas yra beveik pusiaukelėje tarp Vilniaus ir Krokuvos) tapo pagrindine Abiejų Tautų Respublikos seimo rinkimosi vieta. Pagaliau 1596 m. miestas buvo paskelbtas oficialia Abiejų Tautų Respublikos sostine bei pagrindine Lenkijos ir Lietuvos valdovo rezidencija (vėliau savo rezidencijas čia buvo įsikūrę ir daugelis LDK didikų).

1807–1813 m. Varšuva buvo Napoleono valdomai Prancūzijai pavaldžios Varšuvos kunigaikštystės, 1815–1831 m. – Rusijai priklausiusios autonominės Lenkijos karalystės, nuo 1918 m. – nepriklausomos Lenkijos sostinė. XIX a. pabaigoje nutiestas Sankt Peterburgo–Varšuvos geležinkelis. XIX a. buvo Varšuvos gubernijos ir Varšuvos apskrities centras.[3]

Antrojo pasaulinio karo metu, ypač vykstant Varšuvos sukilimui, Varšuva buvo beveik sugriauta. Po karo naujai pastatytas senamiestis identiškas sugriautajam.

Ekonomika

Lietuvių Vytis ir lenkų Erelis Varšuvos Lazenkų parke
Mieste yra upių uostas prie Vyslos, tarptautinis Šopeno oro uostas. Išvystyta mašinų pramonė, metalo apdirbimas, metalurgija, maisto, chemijos, parfumerijos, siuvimo, poligrafijos pramonės šakos.

Miesto įnašas į Lenkijos BVP sudaro apie 15 proc.

Architektūra
Miestui būdingas įvairių architektūrinių stilių mišinys, daugiausia dėl turtingos Lenkijos ir pačios sostinės praeities. Per II pasaulinį karą senamiestis buvo beveik visiškai sunaikintas ir atkurtas tik pokario metais. Pavyzdžiui, Karališkoji pilis (istorinė Varšuvos širdis) buvo atstatyta tik aštuntajame ir devintajame dešimtmečiuose, o kai kurie restauravimo darbai tebevyksta. Pilies, Lazenkų rūmų architektūra atspindi savitą Stanislovo Augusto stilių. Istorinis Varšuvos centras įtrauktas į Pasaulio paveldo sąrašą kaip pavyzdinis kruopštaus sunaikinto istorinio paveldo atkūrimo pavyzdys.

LLR laikai paliko stalininio ampyro stiliaus pastatus. Po Lenkijos režimo žlugimo buvo atkurti keli reikšmingi istoriniai paminklai. Pastaraisiais dešimtmečiais miesto panoramą praturtino modernūs dangoraižiai ir verslo centrai.

Mieste didelė religinių pastatų architektūros įvairovė: yra daug katalikų, keli protestantų bei kitų konfesijų maldos namai, tarp jų Šv. Trejybės bažnyčia, kuri yra koptų stačiatikių bažnyčios centras Lenkijoje.

Gyventojai
Apie Varšuvos lietuvius ir jų organizacijas žr. Varšuvos lietuviai.
Demografinė raida tarp 1700 m. ir 2023 m.
1700 m.    1792 m.    1800 m.    1830 m.    1850 m.    1882 m.
30 000    120 000    63 400    139 700    163 600    383 000
1900 m.    1925 m.    1939 m.    1945 m.    1950 m.sur.    1960 m.sur.
686 000    1 003 000    1 300 000    422 000    803 800    1 136 000
1970 m.sur.    1980 m.    1990 m.    2000 m.    2002 m.sur.    2007 m.
1 315 600    1 596 100    1 655 700    1 672 400    1 688 200    1 705 000
2023 m.    -    -    -    -    -
1 863 056    -    -    -    -    -
[rodyti]Demografinės raidos histograma

Varšuvos panorama
Universitetai
Varšuvoje veikia 11 valstybinių universitetų. Iš viso Varšuvoje studijuoja apie 250 tūkst. studentų.

Varšuvos universitetas;
Varšuvos technikos universitetas;
Varšuvos gamtos mokslų universitetas;
Kardinolo Stefano Višinskio universitetas;
Lenkijos mokslų akademija;
Varšuvos medicinos universitetas;
Specialios pedagogikos universitetas Varšuvoje;
Varšuvos Frederiko Šopeno muzikos universitetas;
Varšuvos ekonomikos mokykla;
Nacionalinis gynybos universitetas Varšuvoje;
Karo technologinis universitetas Varšuvoje;
Privatus universitetas:

Socialinių ir humanitarinių mokslų universitetas;
Sportas

Nacionalinis stadionas
Futbolas
Futbolo klubai
KP Legia Warszawa
KS Polonia Warszawa
WKS Gwardia Warszawa
Stadionai
Nacionalinis stadionas, kurio talpa 58 580 žiūrovų.
Lenkijos armijos stadionas, kurio talpa 30 805 žiūrovų.
Susiję straipsniai
Varšuvos metropolitenas
Miestai partneriai
Miestai, su kuriais Varšuva yra užmezgusi partnerystės ryšius:[4]

Vokietija – Diuseldorfas (1989)
Japonija – Hamamatsu (1990)
Prancūzija – Il de Fransas (1990)
Kanada – Torontas (1990)
Vokietija – Berlynas (1991)
Nyderlandai – Haga (1991)
Turkija – Stambulas (1991)
Izraelis – Tel Avivas (1992)
Kinija – Harbin (1993)
Ukraina – Kijevas (1994)
Taivanas – Taipėjus (1995)
Prancūzija – Sent Etjenas (1995)
JAV – Čikaga (1995)
Pietų Korėja – Seulas (1996)
Brazilija – Rio de Žaneiras (1997)
Lietuva – Vilnius (1998)
Vietnamas – Hanojus (2000)
Austrija – Viena (2001)
Kazachstanas – Astana (2002)
Latvija – Ryga (2002)
Vengrija – Budapeštas (2005)
Norvegija – Oslas (2006)
Ispanija – Madridas
Miestai, su kuriais Varšuva partnerystę nutraukė dėl Rusijos agresijos Ukrainoje:

Rusija – Maskva (1993-2022)
Rusija – Groznas (1997-2022)
Rusija – Sankt Peterburgas (1997-2022)
Galerija
Lenkijos Seimas
Lenkijos Seimas
 
Rūmai "ant vandens"
Rūmai "ant vandens"
 
Išganytojo bažnyčia
Išganytojo bažnyčia
 
Kultūros ir mokslo rūmai
Kultūros ir mokslo rūmai
 
Karališkoji pilis
Karališkoji pilis
 
Lenkijos armijos stadionas
Lenkijos armijos stadionas
 
Naujojo Pasaulio gatvė
Naujojo Pasaulio gatvė
 
Daugiabutis namas
Daugiabutis namas
 
Bednarska gatvė
Bednarska gatvė
 
Varšuvos nacionalinis muziejus
Varšuvos nacionalinis muziejus
 
Stačiatikių katedra
Stačiatikių katedra
Šaltiniai
 [1] Archyvuota kopija 2018-12-26 iš Wayback Machine projekto..
 Pasaulio vietovardžių žodynas. – Vilnius, Mokslo ir enciklopedijų leidybos institutas, 2006–2014. (VLKK versija)
 Warszawa. Słownik geograficzny Królestwa Polskiego i innych krajów słowiańskich, T. XIII (Warmbrun — Worowo). Warszawa, 1893, 18 psl. (lenk.)
 „Miasta partnerskie Warszawy“. um.warszawa.pl (lenkų). Warsaw. Suarchyvuotas originalas 2021-05-07. Nuoroda tikrinta 2020-08-02.
Nuorodos
Varšuvos dangoraižių diagrama (anglų k.)
[rodyti]Ž • A • REuropos šalių sostinės
[rodyti]Ž • A • RMazovijos vaivadijos suskirstymas
[rodyti]Ž • A • RII Lenkijos Respublikos administracinis suskirstymas (1919–1939) m.
[rodyti]Ž • A • RLenkijos Liaudies Respublikos administracinis suskirstymas (1944-1975) m.
[rodyti]Ž • A • R Pasaulio paveldo objektai Lenkijoje
Kategorijos: Pasaulio paveldo objektai LenkijojeVaršuva
Šis puslapis paskutinį kartą keistas 17 rugpjūčio 2024 07:54.
Tekstas pateikiamas pagal Creative Commons Attribution/Share-Alike Licenciją; gali būti taikomos papildomos sąlygos. Detaliau – Terms of Use .
Privatumo politikaApie VikipedijąJokių garantijųCode of ConductKūrėjaiStatistikaSlapukų politikaMobili peržiūra
Wikimedia FoundationPowered by MediaWiki




www.delfi.lt
delfi.com
delfi.xyz
delfi.gov
delfi.pdf
delfi.docx
delfi.jpg
